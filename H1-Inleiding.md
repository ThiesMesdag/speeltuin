<h2>Inleiding</h2>
De overheid beschikt over 30.000 verschillende systemen om gegevens vast te leggen. Bepaalde gegevens worden daardoor in meerdere systemen geregistreerd én bijgehouden. Om dit proces te vereenvoudigen en de dienstverlening te verbeteren is door de overheid besloten een stelsel van basisregistraties te implementeren. Dit stelsel zorgt ervoor dat elk (basis)gegeven één bron kent. Gegevens zullen daardoor betrouwbaarder, actueler en uitwisselbaar zijn.


Het informatiemodel Kadaster (IMKAD) is onderdeel van het stelsel van basisregistraties. Het informatiemodel is de basis waarop specifieke productmodellen worden gebaseerd waarmee het kadaster informatie uitwisselt met andere organisaties. 
IMKAD 2.2 is de meest recente versie van het Informatiemodel Kadaster. Deze versie is gebaseerd op de nieuwste versie van het interne informatiemodel voor de Basisregistratie Kadaster (BRK) en sluit 100% aan bij het in 2018 vernieuwde systeem voor registratie (Koers) van de BRK.
